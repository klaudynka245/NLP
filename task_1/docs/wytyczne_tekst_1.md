# Wytyczne do anotacji całego tekstu (pierwsza iteracja)

* **pozytywny wydźwięk** - wypowiedzi odnoszące sie do dowolnego tematu w pozytywny sposób, popierająca temat danej wypowiedzi, przedstawia pozytywne nastawienie autora. Charakterystyczne dla tej klasy są słowa przedstawiające entuzjazm np. **,,super''**, **,,genialne''**, oraz używane emotikony uśmiechu. Wypowiedzi czasem mogą być zakończone wykrzyknikiem.

* **neutralny wydźwięk** - wypowiedzi nie przedstawiające nastawienia użytkownika do danego tematu. Wypowiedzi zazwyczaj bez wyraźnie przedstawianych emocji, w większości pozbawione emotikonów. Pytania nieretoryczne są z natury neutralne. Unikamy słów o silnym nacechowaniu emocjonalnym np. **,,niestety''**, **,,na szczęście''**.

* **negatywny wydźwięk** - wypowiedź odnosząca się negatywnie do tematu. Wypowiedź nieskierowana do konkretnej osoby lub grupy społecznej, lub skierowana, ale nie atakująca jej i zachowująca kulturę wypowiedzi. Zazwyczaj nie zawiera oznaczenia konkretnego użytkownika, albo nie odnosi się do oznaczonego użytkownika. Często zawiera emotikony złości i smutku. Klasa obejmuje wypowiedzi wyrażające w nieatakujący sposób sprzeczną opinię lub niezadowolenie.

* **mowa nienawiści** - wypowiedź odnosząca się bezpośrednio, często z oznaczeniem użytkownika, lub pośrednio przez wypowiedź gdzie adresat jest zachowywany w domyśle (np. **,,Widzę, że ktoś tu matury nie zdał''**) do konkretnej osoby lub grupy społecznej. Często zawiera wulgaryzmy (z wyjątkami) i negatywne emotikony, szczególnie złości i wymiotowania. Wypowiedź musi łamać formy kulturalnej wypowiedzi i być w formie ataku, a nie wyrażenia sprzecznej opinii. Często pisana nie składniowo z błędami. Często wykorzystująca wykrzykniki i pytania retoryczne wykrzyknikowe. Wiadomości zawierające podżeganie do użycia przemocy lub zawierające groźby.


Rozróżnienie między próbką negatywną i mową nienawiści opiera się o rozpoznanie, czy wypowiedź ma na celu przekazanie własnej opinii, czy jej jedyną funkcją jest agresywny atak na cel.